---
identifier: window_managers
category: el
title: "Αλλάξτε την εμφάνιση της επιφάνειας εργασίας σας."
---

Αν είστε χρήστης των Windows, η επιφάνεια εργασίας σας δεν θα διαφέρει
σημαντικά από αυτή:

<img src="/img/windows_vista.jpg" />

Πάνω-κάτω όλοι οι χρήστες των Windows έχουν την ίδια επιφάνεια εργασίας. 
Μπορείτε βέβαια να αλλάξετε το wallpaper, ή το χρώμα του περιγράμματος των
παραθύρων σας (το δεδομένο είναι μπλε), αλλά βασικά θα καταλήξετε στο
συνηθισμένο περιβάλλον Windows.

Με το Linux, έχετε και πάλι επιλογές. Δεν είστε πια αναγκασμένος/η να
δεχτείτε τον ένα-και-μοναδικό τρόπο να διαχειρίζεστε πολλαπλά παράθυρα:
μπορείτε να επιλέξετε μεταξύ διαφόρων προγραμμάτων, που λέγονται
"διαχειριστές παραθύρων". Αλλά μην ανησυχείτε, δεν θα <i>χρειαστεί</i>
να ασχοληθείτε με αυτό, καθώς θα έχετε ένα αρκετά καλό διαχειριστή παραθύρων
από την αρχή. Το σημαντικό είναι ότι <i>μπορείτε</i> να τον αλλάξετε
αν το θέλετε.

Αν λοιπόν σας αρέσει μια απλή, αποτελεσματική και εύχρηστη επιφάνεια
εργασίας, πιθανότατα θα σας αρέσει αυτή:

<img src="/img/ubuntu.jpg"/>

Αν σας αρέσει μια πιο μοντέρνα και φανταχτερή εμφάνιση, ίσως θελήσετε
να επιλέξετε αυτή:

<img src="/img/kde.png" />

Αλλιώς μπορείτε να δοκιμάσετε αυτήν εδώ, απλή και γρήγορη:

<img src="/img/xfce.jpg" />

Ή ακόμη και αυτή, αν σας αρέσει να αλλάξετε εντελώς το περιβάλλον
εργασίας σας:

<img src="/img/wm.jpg" />

Όπως βλέπετε, με το Linux <b>εσείς αποφασίζετε για την εμφάνιση της
επιφάνειας εργασίας σας</b>. Και δεν χρειάζεται καν να αποφασίσετε μια
για πάντα: μπορείτε να επιλέγετε διαφορετικό στυλ περιβάλλοντος κάθε
φορά που ξεκινάτε τον υπολογιστή σας.




