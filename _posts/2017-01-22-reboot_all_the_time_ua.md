---
lang: ua
title: "Тобі подобається постійно перезапускати комп'ютер?"
---

<p align="center">Переклад з німецької Грицюка Володимира

Ти обновив одну-дві дрібнички в своєму Windows за допомогою Windows-Update? Перезавантажся. Встановив нові програми? Перезавантажся. Система нестабільна? Спробуй перезавантажити...,можливо, тоді запрацює краще.

Windows змушує тебе постійно перезавантажувати комп'ютер, а це може бути незручно (може ти скачуєш щось велике, і не хочеш переривати процес тільки тому, що ти дещо обновив в своїй системі). І навіть коли ти натиснеш "перезавантажити пізніше", кожні 10 хвилин Windows буде надокучати повідомленнями, що тобі треба перезавантажити комп'ютер. І якщо в цей момент тебе не буде біля комп'ютера і не побачиш повідомлення, він перезапуститься автоматично. Попрощайся з тим, що ти завантажував...

Linux не треба перезавантажувати майже ніколи. Чи ти встановив нове програмне забезпечення (навіть масштабне), чи зробив Upgrade системи, тобі не доведеться це робити. Це потрібно лише тоді, коли ти   замінив центральну частину системи, а це трапляється лише раз на кілька тижнів.

Ти знаєш, що таке інтернет-сервер? Це такі великі комп'ютери, які відповідають, коли ти робиш запит сторінки, і відправляють інформацію на твій браузер. Так от, більшість з них працюють на Linux, і оскільки вони повинні бути завжди доступними (в будь-який час може зайти відвідувач), то перезавантажуються вони не часто (коли система перезавантажується, обслуговування недоступне). Багато з них не перезавантажуються роками. Linux – стабільний, він працює добре і без постійних перезавантажень.

Скоріше за все, твій комп'ютер ніколи не буде працювати тижнями без перерви, але факт залишається фактом – твоя система не буде набридати тобі постійними перезавантаженнями.

<img src="Images/reboot_all_the_time_thumb.png" />




