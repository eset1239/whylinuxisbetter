---
permalink: switch_try
lang: pl
title: Wypróbuj Linuksa, czyli więcej o "Live CD"
tags: switch
---

Aby wypróbować Linuksa, wcale nie musisz pozbywać się swojego
obecnego systemu. Istnieją bowiem specjalne płyty zwane czasem "Live CD",
które są samowystarczalne - uruchamiają system Linuks bez modyfikowania
czegokolwiek, nie pozostawiając przy tym żadnego śladu na komputerze.
Poniżej krótki opis, jak ich używać:

<ul>

<li>Ściągnij z sieci obraz płyty oznaczonej jak "Live" (zwykle będzie
to plik z rozszerzeniem <tt>.iso</tt>, o rozmiarze maksymalnie 650-700MB
(w przypadku płyt CD, zdarzają się bowiem także płyty DVD)</li>

<li>Nagraj ten obraz na czystą płytę</li>

<li>Umieść tą płytę w napędzie komputera, na którym chcesz jej użyć,
następnie zrestartuj komputer</li>

<li>Twój komputer powinien wystartować z płyty zamiast z dysku twardego
(na którym znajduje się system Windows), <b>nie dotknie się do żadnych
danych</b>, nie musisz więc przejmować się jakąkolwiek utratą danych czy
też zniszczeniem systemu Windows - to niemożliwe, chyba że specjalnie
się o to postarasz :); po wyjęciu płyty i ponownym restarcie komputer
powinien zachowywać się jak poprzednio</li>

<li>W razie problemów - jeśli Twój komputer mimo wszystko uruchamia system
Windows (czyli, jeśli płyta z Linuksem jest ignorowana), oznacza to
zwykle konieczność zmiany konfiguracji BIOS'u w Twoim komputerze.
Do ustawień tych można się zwykle dostać przez wciśnięcie klawisza
Del lub F2 tuż po włączeniu komputera (jeśli nie czujesz sie w tym zbyt
pewnie, poproś kogoś o pomoc - większość komputerowców będzie doskonale
wiedziała o co chodzi)</li>

<li>To juz wszystko - Linuks jest właśnie uruchomiony, możesz się teraz
przekonać jaki to wspaniały system! Nie przejmuj się, jeśli "czas reakcji"
systemu wydaje Ci się zbyt wolny - w trybie Live CD to normalne, gdyż
wszystkie dane muszą być odczytane z płyty, co jest nieporównywalnie
wolniejsze od odczytywania z twardego dysku. Gdy zdecydujesz się na
zainstalowanie Linuksa na dysku twardym, przyśpieszenie będzie
z pewnością odczuwalne</li>

</ul>

Skąd więc wziąć wspomniane obrazy płyt? Po sieci krąży mnóstwo płyt
typu Live CD, możesz wypróbować jedną z poniższych:

<table cols="2">
<tr>
<th>Ubuntu Live</th>
<th>Knoppix</th>
</tr>

<tr>
<td><a href="/img/ubuntu.png"><img src="/img/ubuntu_thumbnail.png" /></a></td>
<td><a href="/img/knoppix.png"><img src="/img/knoppix_thumbnail.png" /></a></td>
</tr>

<tr>
<td><a 
href="http://www.ubuntu.com/download">http://www.ubuntu.com/download</a></td>
<td><a 
href="http://www.knoppix.net/get.php">http://www.knoppix.net/get.php</a></td>
</tr>

</table>

