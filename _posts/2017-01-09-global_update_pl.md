---
permalink: global_update
lang: pl
title: "Aktualizuj <i>całe</i> swoje oprogramowanie jednym kliknięciem"
---

System Windows posiada całkiem wygodne narzędzie o nazwie
"Aktualizacja systemu Windows", które pozwala na aktualizacje wszystkich
najważniejszych komponentów systemu do najnowszych aktualnie dostępnych
wersji.

Co jednak z całą masą programów, które nie powstały w Microsofcie?
Co z programem do obsługi plików ZIP? Co z Adobe Readerem? Nagrywarką płyt?
Alternatywną przeglądarką, klientem poczty, odtwarzaczem muzyki? Niestety,
musisz aktualizować każdy z nich z osobna, jeden po drugim. Zajmuje to
bardzo dużo czasu, zwłaszcza że każdy z programów (auto)aktualizuje się
niezależnie i na swój sposób (a czasem trzeba to zrobić ręcznie, co wcale
nie zawsze jest proste).

Zupełnie inaczej (lepiej :) ) sprawa ma się z Linuksem, tu bowiem
dostępny jest "Menedżer pakietów", który zajmuje się wszystkimi programami
zainstalowanymi w Twoim systemie, ale nie tylko - również wszystkimi innymi
do niego dodatkami (jak biblioteki, czy tapety/tematy pulpitu). Jeśli więc
chcesz mieć <i>wszystko</i> zawsze zaktualizowane, jedyne co musisz uczynić,
to kliknąć przycisk "Zainstaluj aktualizacje" (poniżej wersja angielska):

<img src="/img/global_update.png" />




