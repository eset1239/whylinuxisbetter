---
permalink: switch_install
lang: pl
title: Instalacja systemu Linuks (system Windows zostaje na swoim miejscu!)
tags: switch
---

Decyzja podjęta - przechodzimy na Linuksa. Nie będziesz tego żałować!

Jeśli nadal potrzebny jest system Windows (może się okazać,
że potrzebne nam są niektóre programy dostępne wyłącznie pod tym systemem),
Windowsy będą musiały podzielić się dyskiem twardym z Linuksem. Gdy będzie
już po wszystkim, za każdym razem podczas restartu będzie można wybrać,
z którym sytemem chcemy mieć do czynienia.

Najważniejsza sprawa - <b>sporządzić kopie zapasową wszystkich danych</b>.
Jest to o tyle istotne, że nigdy nie ma pewności co się wydarzy (a nie
każdego stać na wróżkę :) ). Wcale nie żartuję - zrób kopię, czy to na
płytach CD, DVD, na innym dysku twardym - wszystko jedno.

<!-- raczej nieaktualne - MS
Teraz powinieneś zdefragmentować swój dysk, gdyż w tej chwili dane są
porozrzucane po nim dość chaotycznie. Po defragmentacji (która zająć może
nawet kilka godzin, zależnie od rozmiaru Twojego dysku), wszystkie dane
zostaną zebrane na początku przestrzeni dyskowej (czyli na początku czegoś
na podobieństwo długiej taśmy z danymi - w pewnym uproszczeniu to właśnie
dysk twardy). Po zebraniu danych na początku Linuks nie będzie miał żadnych
problemów z podziałem dysku na dwie części i umieszczeniem siebie w tej
drugiej.
-->

Gdy wszystko już gotowe, trzeba jeszcze wybrać odpowiednią
dystrybucję Linuksa. Linuks dostępny jest w wielu wariantach, "smakach",
stworzonych przez różne firmy i organizacje, z różnym zestawem domyślnie
instalowanego oprogramowania, ustawień, itp. Wszystkie te dystrybucje są
de facto Linuksem, lecz różnie "zinterpretowanym". Wybór wcale nie jest
oczywisty i za bardzo nie jestem w stanie w tym wyborze pomóc, ludzie
uwielbiają kłócić się między sobą o tym która dystrybucja jest najlepsza.
Poniżej wymieniam cztery najpopularniejsze, według rankingu z
<a href="http://www.distrowatch.com">distrowatch.com</a>:

<? make_distros_table() ?>

Po wybraniu dystrybucji pozostaje już tylko ściągnięcie obrazu
i nagranie płyty instalacyjnej (lub płyt) i zrestartowanie komputera
po umieszczeniu tak przygotowanej płyty w napędzie CD (lub DVD). Jeśli
komputer zachowa się jak zwykle (Czyli wystartuje system Windows)
oznacza to, że trzeba zmienić ustawienia w BIOS'ie (który decyduje
m. in. o tym, w jaki sposób komputer startuje). O tym jak to zrobić
możesz przeczytać w rozdziale "Wypróbuj Linuksa").

Potem postępujemy zgodnie ze wskazówkami pojawiającymi się
na ekranie - są raczej proste i zrozumiałe, przynajmniej w większości
wypadków!

Powodzenia !!!

