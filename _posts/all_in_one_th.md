<?php require("../../entete.php"); ?> <?php require("../../base.php"); ?> <?php require("../../fonctions.php"); ?>

<div id="corps">

<h2>เมื่อระบบติดตั้งมาให้แล้ว ทำไมคุณยังต้องการติดตั้งสิ่งต่างๆ เหล่านั้นอีก?</h2>

<p>การติดตั้งวินโดวส์นั้นเป็นเพียงแค่การเริ่มต้น ลองจินตนาการดูเล่นๆ ว่าคุณเพิ่งติดตั้งวินโดวส์บนเครื่องใหม่ของคุณ เพื่อจะปลดปล่อยศักยภาพที่แท้จริงทางด้านคอมพิวเตอร์ของคุณให้โลกได้รับรู้ ขณะนั้นเองเพื่อนของคุณส่งเมล์พร้อมแนบไฟล์ .PDF มาให้.... นรก คุณไม่มีโปรแกรมที่จะอ่านมัน คุณต้องออนไลน์ซะแว้ว ค้นหาซักหนึ่งเว็บที่ยอมให้คุณดาวน์โหลด Adobe Reader (หรือโปรแกรมอื่นใดที่จะอ่านมันได้) เจอแล้วก็ดาวน์โหลดมันลงมา, ติดตั้งมันซะ และแน่นอนอาจต้องรีบู๊ตซักหนึ่งรอบถือเป็นการเซ่นไหว้บรรพบุรุษ.... ว้าว ยอดเยี่ยม ทุกอย่างเข้าที่ แต่ทว่าอีกไฟล์หนึ่งที่แนบมาด้วยเป็นไฟล์ .Doc วินโดวส์ของคุณยังคงบื้อใบ้ไม่สามารถอ่านออกเขียนได้ ทางเลือกก็คือคุณต้องไปซื้อไมโครซอฟท์ออฟฟิศ หรือจะดาวน์โหลดโอเพ่นออฟฟิศ (OpenOffice) ก็ตามที คุณก็ยังต้องไปหามัน, ดาวน์โหลดมัน ฯลฯ เพื่อนของคุณยังไม่ยอมวางมือเลิกรา คราวนี้เขาส่งไฟล์รูปภาพมาให้ ทว่ามันช่างหมองหม่นสิ้นดี องค์ประกอบก็ไม่ได้เรื่อง จำต้องมาตัดต่อ ตกแต่ง แปรเปลี่ยนพันธุกรรมกันยกใหญ่ โอเค คุณจะเดินออกไปซื้อโฟโต้ช็อป (Photoshop) หากไม่ใช่เวอร์ชั่นพันธุ์ทิพย์แล้วคงหลายเงินอยู่ หรือคุณจะเลือกดาวน์โหลด GIMP (โปรแกรมแจกฟรีที่ตีเสมอความสามารถได้ใกล้เคียงโฟโต้ช็อปอย่างรุนแรง) อ้าวค้นหาใหม่, ดาวน์โหลดใหม่, ติดตั้งใหม่.... พอกันทีชีวิตแบบนี้ คุณมีความคิดอันแสนบรรเจิด แต่วินโดวส์ยังอยู่ห่างไกลเกินไปที่จะตอบสนองความคิดสุดยอดเหล่านั้น และแน่นอนในโลกของวินโดวส์ การติดตั้งเป็นเพียงการเริ่มต้นของปัญหา</p>

<p>เมื่อคุณได้ลินุกซ์มาอยู่ในอ้อมกอด (เช่น อูบันตู-Ubuntu, แมนดีร์ว่า-Mandriva, ฟีดอร่า-Fedora ฯลฯ เหล่านี้คือลินุกซ์ยอดนิยมมากมาย) คุณก็ย่อมได้มาทุกสิ่งทุกอย่าง <i>โดยไม่ต้องติดตั้งอะไรอีกแล้ว</i> :</p>

<ul>

<li>ทุกสิ่งทุกอย่างที่คุณต้องการเพื่อพิมพ์งาน, แก้ไขตารางคำนวน, สร้างงานนำเสนอ, วาดรูป หรือเขียนสมการคณิตศาสตร์ชั้นสูง</li>

<li>เว็บเบาว์เซอร์ (เช่น จิ้งจอกไฟ-Firefox) และโปรแกรมจัดการอีเมล์ (เช่น วิหคสายฟ้า-Thunderbird หรือ วิวัฒนากร-Evolution)</li>
<li>โปรแกรมปรับแต่งรูป (GIMP) ศักยภาพเทียบเคียงโฟโต้ช็อป</li>
<li>คุยกับเพื่อนฝูงผ่าน instant messenger</li>
<li>เล่นหนัง</li>
<li>เล่น และจัดการไฟล์เพลง</li>
<li>อ่านไฟล์ PDF</li>
<li>ทุกสิ่งทุกอย่างที่คุณต้องการเพื่อถอดการบีบอัดข้อมูล (ZIP ฯลฯ)</li>
<li>ฯลฯ</li>
</ul>

<p>คุณสามารถปลดปล่อยศักยภาพของคุณได้ในทันที</p>

<img src="Images/app_menu.png" />

</div>
</body>
</html>
