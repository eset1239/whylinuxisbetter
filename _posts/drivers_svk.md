<?php require("../../entete.php"); ?> <?php require("../../base.php"); ?> <?php require("../../fonctions.php"); ?>

<div id="corps">

<h2>Zabudnite na ovládače</h2>

<p>Nové kúsky hardvéru, dokonca aj ten najjednoduchší typ, väčšinou dostanete aj s CD. Na CD je veľmi malý program, ktorý sa nazýva "ovládač". Ak si prečítate manuál, zistíte, že tento nový hardvér nebude vo Windowse fungovať, pokým nenainštalujete ovládač. Ak ste ako väčšina ľudí a nečítate manuály, potom pravdepodobne prídete na to, prečo váš nový kúsok špičkovej techniky nefunguje jedným pohľadom na krabičku.</p>

<p>Vložte CD, kliknite na pomocník inštalácie, počkajte, vyberte CD, reštartujte počítač.</p>

<p>Ak ste si kúpili zariadenie už dávnejšie, a chcete ho použiť na inom počítači, pravdepodobne nepoužijete CD, ale si stiahnete novú verziu ovládača z internetovej stránky výrobcu. Čo môže trvať dosť dlho, vzhľadom k tomu, ako sú, hm, povedzme zaujímavo organizované stránky niektorých výrobcov.</p>

<p>No dobre, ale to je iba jedno zariadenie. Teraz si predstavte, že chcete nainštalovať Windows na úplne nový, nedotknutý počítač. Pre každé jedno zariadenie budete musieť nájsť najnovší ovládač (alebo použiť CD), nainštalovať ho, a sem-tam reštartovať. Grafická karta, zvuková karta, klávesnica, myš, základná doska atď. (lepšie je začať s ovládačom grafickej karty, lebo inak skončíte so svojou obrazovkou s vysokým rozlíšením zobrazujúcou len veľmi malé rozlíšenie). A toto všetko príde po už aj tak dosť dlhej inštalácii samotného Windows-u.</p>

<p><b>Linux nepotrebuje samostatné ovládače</b>. Všetky ovládače sú súčasťou kernelu Linux-u, jadra systému, a to je obsiahnuté v každej inštalácii Linux-u. To znamená:</p>

<ul>
<li><b>Veľmi rýchla a samostatná inštalácia</b>. Akonáhle skončila, máte všetko prpravené na prácu (vrátane softvéru, ktorý budete používať, viď článok "Keď je systém nainštalovaný...").</li>
<li><b>Okamžite pripravené</b> vonkajšie zariadenia.</li>
<li><b>Menšie poškodenie planéty</b> pretože všetky tieto CD, ktoré dávajú k zariadeniam, už nie sú potrebné (teda ak by ich nepotreboval Windows...).</li>
</ul>

</div>
</body>
</html>
