---
lang: bn



title: আবহাওয়ার উপর নজর রাখুন।
---

বাইরে যাওয়ার আগে জানালার পাশের থার্মোমিটার দেখে নেয়াটা আর ভালো লাগছে না? আপনার লিনাক্স স্ক্রীনে একনজরে দেখে নিন বাইরের তাপমাত্রা, আকাশের অবস্থা অথবা সুর্যোদয় আর সূর্যাস্তের সময়।

<img src="Images/weather.png" />

লিনাক্সে সবকিছুই কাস্টমাইজ করে নেয়া যায়। এই দরকারি টুলটা স্ক্রীনের যেকোন স্থানে রাখা যায়। চাইলে পুরোপুরি সরিয়েও দেয়া যেতে পারে (অনেকের হয়তো জানালা দিয়ে বাইরে তাকিয়ে দেখাটাই পছন্দ)। একটা সম্পূর্ণ লিস্ট থেকে লোকেশন সিলেক্ট করে দেয়া যায়। Windows 7 এ খুব সম্ভবত উইজেটের মাধ্যমে এরকম ফিচার যোগ করা হয়েছে, যেটা লিনাক্সে অনেক আগে থেকেই আছে। 




