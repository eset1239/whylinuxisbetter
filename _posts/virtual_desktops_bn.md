<?php require("../../entete.php");?> <?php require("../../base.php");?> <?php require("../../fonctions.php");?>

<div id="corps">

<h2>বেশি উইন্ডো নিয়ে ঝামেলা? "ওয়ার্কস্পেস" ব্যবহার করুন।</h2>

<p>আমি কখনোই Windows খুব একটা চালাই নি। তাই এই একটা ব্যাপার আমি কখনোই বুঝি নাঃ যখন একসাথে চালু আছে একটা ওয়ার্ড প্রসেসর, একটা ওয়েব ব্রাউজার, একটা মিউজিক প্লেয়ার, ই-মেইল আপ্লিকেশন আর ফাইল ব্রাউজ করার জন্য কতগুলো ফোল্ডার... উইন্ডোজ ইউজাররা ঝামেলায় না পড়ে এতগুলো উইন্ডো একসাথে ম্যানেজ করে কিভাবে?</p>

<p>ওয়ার্কস্পেস লিনাক্সের সবচেয়ে চমৎকার ফিচারগুলোর মধ্যে একটি। আপনার সম্ভবত একটা স্ক্রীন (মনিটর) আছে। লিনাক্স চালান, আপনি পাবেন চারটা। যদিও সবগুলো একসাথে দেখা যাবে না (দেখা গেলেই কি লাভ হত? সবগুলোতে তো আর একসাথে তাকানো যেত না)। প্রথম স্ক্রীনে রাখুন ওয়ার্ড প্রসেসর। দ্বিতীয়টাতে মিউজিক প্লেয়ার আর তৃতীয়টাতে ওয়েব ব্রাউজার আর ই-মেইল এ্যাপ। লেখালেখির সময় ইন্টারনেটে কিছু দেখা দরকার? চলে যান তৃতীয় স্ক্রীনে... একবারে পেয়ে গেলেন ওয়েব ব্রাউজার।</p>

<p>নিচের স্ক্রীনটি দেখুন, স্ক্রীনের নিচের দিকে ডানকোনায় লক্ষ্য করুন:</p>

<img src="Images/workspaces.png" border="0"/>

<p>এটা হচ্ছে "workspace switcher"। ছবিতে চারটা (ভার্চুয়াল) স্ক্রীন দেখা যাচ্ছে। শুরুতে চারটা দেয়া থাকে, চাইলে বাড়িয়ে নেয়া যায় (আমি ১২ টা ব্যবহার করি, অনেকে আরো বেশিও করে)। ছবিতে সবচেয়ে বামের টা হাইলাইট করা আছে, এটা হচ্ছে যে ওয়ার্কস্পেসে আপনি এইমুহূর্তে আছেন সেটা। অন্য কোনটাতে যেতে চাইলে, শুধু সেটার বক্সটাতে ক্লিক করতে হবে (কীবোর্ড শর্টকাটও ব্যবহার করা যায়)। প্রতিটা বক্সে সেই ওয়ার্কস্পেসে থাকা উইন্ডোগুলোর একটা ছোট প্রিভিউ দেখায়। (এখানে প্রথমটা ছাড়া বাকি তিনটা খালি)।</p>

<img src="Images/workspaces_full.png" border="0"/>

</div>
</body>
</html>
