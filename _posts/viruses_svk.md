<?php require("../../entete.php"); ?> <?php require("../../base.php"); ?> <?php require("../../fonctions.php"); ?>

<div id="corps">

<h2>Zabudnite na vírusy</h2>

<p>Ak sa váš počítač vypne bez toho, aby sa vás opýtal, ak sa objavia divné okná s textom, ktorému nerozumiete a rôzne druhy reklám, o ktoré ste nežiadali, ak sa posielajú emaily všetkým vašim kontaktom bez toho, aby ste o tom vedeli, tak váš počítač je pravdepodobne infikovaný vírusom. Hlavným dôvodom je to, že váš počítač používa Windows.</p>

<p>Linux takmer nemá vírusy. A nie je to tak, že "No viete, aspoň nie veľmi často". Skôr je to "Ak ste niekedy počuli o skutočnom Linux-ovskom víruse, prosím, povedzte mi o tom". Nie je nemožné vytvoriť vírus pre Linux. Ale Linux to robí veľmi náročným, z niekoľkých dôvodov:</p>

<ul>

<li>Väčšina ľudí používa Microsoft Windows, a piráti chcú urobiť čo najviac škody (alebo kontrolovať veľa počítačov): teda sa zamerajú na Windows. Ale to nie je jediný dôvod; internetový server Apache (internetový server je program na vzdialenom počítači, ktorý posiela internetové stránky vášmu počítaču keď o ne požiadate), ktorý patrí medzi slobodný softvér, má najväčší podiel na trhu (oproti serveru IIS od Microsoft-u), ale útokov naň a bezpečnostných chýb má <i>omnoho</i> menej ako server od Microsoft-u.</li>

<li>Linux používa inteligentnú správu autorizácie. Vo Windows-e vy (a ktorýkoľvek program, ktorý nainštalujete) má zvyčajne práva robiť v podstate čokoľvek v systéme. Ak máte náladu potrestať váš počítač pretože sa práve stratila vaša dôležitá práca, môžte ísť do systémového priečinka a zmazať čokoľvek chcete: Windows nebude protestovať. Samozrejme, problémy začnú ak budete chcieť znova zapnúť váš počítač. Ale predstavte si, že keď vy môžete robiť takéto veci, aj iné programy to môžu, alebo môžu len všetko rozhádzať. Linux niečo také nepovoľuje. Vždy, ak chcete spraviť niečo, čo súvisí so systémom, je potrebné zadať administrátorské heslo (a ak nie ste administrátor, proste to nemôžete spraviť). Vírusy teda nemôžu len tak vymazať alebo zmeniť čokoľvek chcú v systéme; na to nemajú potrebnú autorizáciu.</li>

<li>Viac očí znamená menej bezpečnostných chýb. Linux je slobodný softvér, čo znamená že každý programátor na svete sa môže pozrieť na kód ("recept" každého programu), a pomôcť, alebo iba povedať vývojárom "Hej, čo ak bla bla, nie je to bezpečnostná chyba?".</li>

</ul>

<img src="Images/viruses_thumb.png" />

</div>
</body>
</html>
