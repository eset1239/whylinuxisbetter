---
lang: he
---
﻿



<h2>לא עוד תכניות זבל.</h2>

 אם אי פעם רכשת מחשב חדש המריץ Windows, בטח ידוע לך כמה מתסכלת החוויה הזאת יכולה להיות.

הכול מתחיל עם ההפעלה הראשונה של המחשב: אין ספור חלונות נפתחים, מופיעות בקשות להירשם 
לשירותים השונים, גרסאות פרימיום של אנטי וירוס, משחקים שמעולם לא ביקשת, תוכנות לשיפור היעילות 
דורשות ממך ליצור חשבון בשירות שלהן וכדומה.

 אך זה לא הכול. עם כל הפעלה של המחשב, התכניות הללו צריכות להיטען  
לזיכרון, כך הולך לאיבוד זמן יקר בהמתנה לעוד ועוד תכניות שגוזלות זמן וזיכרון יקר וממך נגזל זמן יקר בהמתנה עד להופעת שולחן העבודה שלך.
לאחר כחודש, אחרי שכבר התרגלת לעבודה עם המחשב שלך, פתאום צצות להן על מיני הודעות, ואז 
מתברר לך שחלק מהתכניות שהשתמשת בהן (לדוגמה אנטי וירוס) בעצם ניתנו לך לניסיון למשך חודש.

העניין הוא, שמרבית מיצרני המחשבים חושבים שזה רעיון טוב. הם מתקינים תכניות למחשב החדש שלך
תוך חשיבה שמהלך זה ישפר את ההתנסות שלך, כיוון שקיבלת „יותר“ בעבור המחיר ששילמת ובכך לבדל 
את עצמם מהמתחרים שלא נותנים כל־כך הרבה שיפורים ותוספות למערכות שלהם. מבחינתם מדובר 
בערך מוסף למוצר שלהם.

האמת היא, שלרוב זה ממש מציק. יש צורך בהמתנה ארוכה יותר, הסרה של תכניות לא רצויות, יותר כסף 
לשלם על תכניות שהחלטת שאתה צריך, ופתאום האנטי וירוס שהוא לא כזה חינמי הופך למעמסה כספית נוספת.
 מה שקורה בפועל הוא שהמחשב שלך מתמלא בתכניות בעלי תכונות חלקיות שגוזלות מקום רב או במילים לא כלכך מנומסות: תוכנות זבל.


אבל אל חשש!! לינוקס כאן בשבילך! כל מה שקראת בפסקה האחרונה ,לא קיים בלינוקס. אף תכנית לא
תנדנד לך להירשם אל השרות שלה, לשלם לאחרי תום תקופת הניסיון או רק להאט לך את המחשב בדיוק
שחשבת שהמחשב עלה במלואו. לינוקס לא תעשה לך את זה, היא מגיעה ישר מהקופסה מוכנה לשימוש,
ללא תכניות זבל.




