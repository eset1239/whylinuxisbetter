---
permalink: stick_to_windows_software
lang: hu
title: Kereskedelmi szoftver
tags: stick_to_windows
---

Mostanáig sok szoftver kiadója úgy vélte, a Linux túl kicsi piacot jelentene, így nem érdemes erre is elkészíteni a termékeiket. Noha ez a szemlélet kezd változni, a legtöbb kereskedelmi szoftver még mindig nem fut Linuxon.

Amint azt már említettük, sok olyan nyílt forráskódú program létezik, melyek helyettesíteni tudják ezeket a „nélkülözhetetlen” kereskedelmi szoftvereket (lásd <a href="/items/warez">ebben a részben</a>).

Próbáld ki ezeket a programokat: gyakran adnak ki Windows-hoz készült verziókat is, melyeket akár most azonnal használhatsz is. Vess egy pillantást a képernyőképükre és leírásukra, és nézd meg, kielégítik-e szükségleteid!

Ha akad egy szoftver, amely nélkül abszolút nem tudsz élni, akkor a Windows megtartása valószínűleg a legjobb választás. Viszont lehet két operációs rendszered is (ún. „dual-booting”), ami minden igényed kielégíti.

Van egy program, a Wine, mellyel néhány esetben képes lehetsz bizonyos windows-os alkalmazásokat Linuxon futtatni. Látogasd meg honlapjukat, amelyen megtalálod a kompatibilis szoftverek listáját: <a href="http://www.winehq.org">www.wineHQ.org</a>. Magát a Windows-t is lehet emulálni (futtatni) Linuxon, bár nem ez a legmegfelelőbb mód nagy rendszerigényű programok futtatására.

