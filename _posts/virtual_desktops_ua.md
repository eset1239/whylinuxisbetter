



<h2>Забагато вікон? Користуйся робочими поверхнями.</h2>

<p align="center">Переклад з німецької Шевченко Жанни

Я ніколи не був користувачем Windows, і є одна річ, яку я просто не розумію. Як користувачу Windows, коли він відкриває текстовий редактор, веб-браузер, почтовий клієнт, ICQ і ще кілька вікон управління файлами, вдається не заблукати у всіх цих вікнах, що з’являються на одному  моніторі?

Робоча поверхня – це така особлива річ, яку б я не проміняв ні на що на світі. Скоріш за все, в тебе лише один монітор. Спробуй Linux, і в тебе їх буде 4 (або навіть більше – скільки ти забажаєш). Ти, правда, не можеш використовувати всі 4 одночасно. Та це нічого, оскільки твої очі також не можуть одночасно дивитися в два різні напрямки. Наприклад, на першій робочій поверхні ти опрацьовуєш текст, на другій знаходиться твій ЧАТ-клієнт, на третій – веб-браузер. І, якщо ти, працюючи у текстовому редакторі, хочеш швиденько глянути дещо в Інтернеті, тобі не потрібно працювати з цілим нагромадженням вікон. Ти просто переходиш на третю робочу поверхню. Хіба це не зручніше?

Поглянь на наступну картинку і зверни особливу увагу на те, що зображено внизу справа:

<img src="Images/workspaces.png" border="0"/>

Це твій "перемикач робочих поверхонь". Як бачиш, там чотири (віртуальних) екрана, але ти можеш користуватись і більшою кількістю (у мене їх 12, а дехто використовує ще більше). Один зліва виділений - це той, який відкритий зараз. Щоб перейти до іншого, просто натисни на нього мишкою (кожен з них показує зменшений вигляд вікон, що відкриті на ньому: в данному випадку три інших вільні), або скористайся комбінацією клавіш на клавіатурі.


<img src="Images/workspaces_full.png" border="0"/>




