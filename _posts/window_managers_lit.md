



<h2>Pasirinkite, kaip atrodys Jūsų darbalaukis.</h2>

Jei Jūs naudojatės Windows'ais, Jūsų darbalaukio aplinka tikriausiai bus gerokai panaši į šią:

<img src="Images/windows_vista.jpg" />

Beveik visi Windows'ų vartotojai turi vienodai atrodantį darbalaukį. Žinoma, galite keisti darbalaukio tapetus (Wallpaper'į), langų juostų spalvas (paprastai jos būna mėlynos), bet iš esmės vis tiek turėsite standartiškai atrodantį darbalaukį.

Su Linux'ais, Jūs turite pasirinkime. Jūs  nebesate priversti naudoti tą vienintelį būdą, kaip dirbti su keliais langais: galite rinktis iš daugelio programų, vadinamų „langų tvarkytuvais“ (Window managers). Bet nebijokite, pergyventi <i>tikrai</i> nereikia, kad pasimesite tarp galybės programų, nes įdiegus Linux, paprastai pirmas parinktas langų tvarkytuvas yra tikrai geras. Esmė tame, kad jį <i>galite</i> pakeisti, jei tik panorėsite.

Taigi, jei mėgstate paprastą darbalaukio aplinką, jums tikriausiai patiks štai ši:

<img src="Images/ubuntu.jpg"/>

Jei patinka modernesnė ir blizgi išvaizda, galbūt patiks štai šita:

<img src="Images/kde.png" />

Galite išmėginti ir šitą, paprastą ir greitą:

<img src="Images/xfce.jpg" />

Ar netgi štai tokią, jei Jums patinka savaip susitvarkyti absoliučiai viską:

<img src="Images/wm.jpg" />

Kaip matote, Linux'ai <b>leidžia nuspręsti Jums patiems, kaip atrodys Jūsų darbalaukis</b>. Tačiau net ir nusprendus vieną kartą, galite persigalvoti: keisti darbalaukio aplinką galite kiekvieną kartą įsijungę kompiuterį.




