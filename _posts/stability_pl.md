---
lang: pl
---
﻿



<h2>Czy Twój system jest niestabilny?</h2>

Czy kiedykolwiek Twoje dane zniknęły z komputera na skutek "wybuchu"
systemu Windows? Czy zawsze zamykasz swój system we właściwy sposób, czy też
wyłączasz przyciskiem zasilania, gdyż system właśnie zwariował i nie reaguje
już na nic innego? Czy znasz już "niebieski ekran śmierci" z systemu Windows, który
informuje Cię, że system musi się wyłączyć z bardzo dziwnych powodów?

Ostatnie wersje, zwłaszcza te z serii "Professional" stają się coraz stabilniejsze,
lecz mimo wszystko problem nadal zdarza się dość często.

Oczywiście, żaden system operacyjny nie jest doskonały; ludzie twierdzący,
że "ich" system nigdy nie "wybucha" albo kłamią, albo mają akurat szczęście.
Niektóre systemy operacyjne osiągnęły jednak tak duży poziom stabilności, że
ich użytkownicy nie spotkali się z tym problemem nawet w przeciągu kilku lat.
Jednym z tych systemów jest właśnie Linuks. Dobry sposób na upewnienie się,
czy problem nas dotyczy: jeśli komputer potrafi nieprzerwanie przez długi
czas działać poprawnie oznacza to, że jego system jest stabilny. Linuks
potrafi działać <b>latami</b> bez potrzeby restartu (większość serwerów
internetowych używa Linuksa, przeważnie jednak nigdy się ich nie restartuje).
Oczywiście, przy większych aktualizacjach wciąż ważne jest zrestartowanie
systemu (we właściwy sposób). Jeśli jednak po zainstalowaniu Linuksa jesteś
w stanie używać go tak długo jak zechcesz, zostawiając komputer zawsze
włączony - możesz tak postępować tak długo jak zechcesz bez najmniejszego
kłopotu.

W większości przypadków nie zajdzie potrzeba włączania komputera na tak długo,
jednak istnienie takiej możliwości dobitnie pokazuje, jak stabilnym systemem
jest Linuks.



