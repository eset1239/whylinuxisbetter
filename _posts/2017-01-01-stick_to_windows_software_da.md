---
identifier: stick_to_windows_software
category: da
title: Proprietær software.
tags: stick_to_windows
---

Indtil for nyligt anså software-producenterne Linux-markedet for at være for lille til at ville lave Linux-versioner af deres software. Selv om dette er begyndt at ændre sig, så er det stadigvæk forholdsvist lidt proprietært software der er produceret til Linux.

Med det sagt, så er der mange Open Source programmer der kan erstatte disse "essentielle" proprietære programmer (se <a href="/items/warez">denne sektion</a>).

Prøv disse programmer af; de bliver oftet lavet i Windows-versioner, som du kan afprøve lige nu uden at installere Linux. Tage et kig på program- og feature-listen, og se om de tilfredsstiller dine behov.

Hvis der er et stykke Windows-software du bare ikke kan leve foruden, så er det nok en god idé at beholde Windows. Du kan dog også vælge at installere begge systemer (kaldet "dual-booting"), hvorefter du kan bruge de forskellige programmer under deres eget styresystem efter behov.


Der er også et projekt kaldet "Wine" som, i de fleste tilfælde, er i stand til at køre Windows-applikationer under Linux. Du kan besøge deres hjemmeside, som også inkluderer en liste over kompatible programmer, på <a href="http://www.winehq.org">www.wineHQ.org</a>. En anden mulighed er at emulere Windows under Linux med et virtualisation-program, omend dette nok ikke er hensigtsmæssigt hvis du vil køre visse high-performance programmer.

