---
identifier: old_and_sluggish
category: hu
title: "Miért lesz a Windows napról napra lassabb?"
---

A Windows-nak rengeteg tervezési hibája van, emiatt egyre lassabbá válik és hamarosan újra kell telepíteni. Biztos többször is hallottad már, hogy valaki azt mondja, „A gépem nagyon belassult, azt hiszem, újratelepítem”. A Windows újratelepítése megoldja a problémákat... a következő alkalomig.

Talán azt gondolod, így működnek a számítógépek: még nagyon új a technológia és egyelőre nem stabilak. Nos, akkor próbáld ki a Linuxot és meg fogsz lepődni. 5 év múlva a rendszered ugyanolyan gyors lesz, mint aznap, mikor telepítetted, és azt ne is említsük, hogy nem lesznek a gépeden vírusok, adware-ek (reklámprogramok), trójaik, férgek stb., amelyek miatt szintén újra kellene telepítened a géped.

Sok embert sikerült meggyőznöm, hogy úgy váltsanak Linuxra, hogy mellette meghagyják a merevlemezükön a Windows-t is, mert mondjuk szükségük van rá néhány programhoz, ami Linuxon nem fut (pl. Autocad), szóval ők mindkét rendszert használják. Mióta váltottak, a legtöbbjük még mindig újratelepíti a Windows-t egyszer vagy kétszer évente; de a Linux nem hagyja őket cserben, még mindig tökéletesen működik és a mai napig gyors.

Linuxszal kevesebb időt kell az újratelepítésekkel töltened, több időd jut a munkára.




