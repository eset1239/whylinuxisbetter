---
permalink: reboot_all_the_time
lang: el
title: "Βαρεθήκατε να επανεκκινείτε συνέχεια τον υπολογιστή σας;"
---

Μόλις αναβαθμίσατε ένα ή δύο μικρά στοιχεία των Windows με το  
"Windows update"; Παρακαλώ επανεκκινήστε. Μόλις εγκαταστήσατε ένα πρόγραμμα;
Παρακαλώ επανεκκινήστε. Το σύστημά σας είναι ασταθές; Δοκιμάστε να
επανεκκινήσετε, πιθανότατα τα πάντα θα δουλεύουν καλύτερα μετά.

Τα Windows σας ζητούν συνέχεια να επανεκκινήσετε τον υπολογιστή σας,
και αυτό μπορεί να γίνει ενοχλητικό (ίσως κατεβάζετε ένα μεγάλο αρχείο, 
και δεν θέλετε να το διακόψετε απλά επειδή αναβαθμήσατε μερικά τμήματα
του συστήματός σας). Όμως ακόμη και αν επιλέξετε "Επανεκκίνηση αργότερα",
τα Windows εξακολουθούν να σας ενοχλούν κάθε δέκα λεπτά για να σας θυμίσει
πως πραγματικά πρέπει να επανεκκινήσετε τον υπολογιστή σας. Και αν τύχει
να μην βρίσκεστε μπροστά στον υπολογιστή σας και δεν δείτε την ερώτηση,
με χαρά θα επανεκκινήσει από μόνο του. Τέρμα το κατέβασμα του μεγάλου
αρχείου.

Το Linux βασικά δεν χρειάζεται επανεκκινήσεις. Είτε εγκαθιστάτε νέο
software (ακόμη και πολύ μεγάλα προγράμματα) ή εκτελείτε αναβαθμίσεις ρουτίνας
στο σύστημά σας, δεν θα ρωτηθείτε να επανεκκινήσετε τον υπολογιστή σας.
Αυτό είναι αναγκαίο μόνο αν ένα τμήμα της "καρδιάς" του συστήματος αναβαθμίζεται,
και κάτι τέτοιο συμβαίνει μόνο ανά αρκετές εβδομάδες.

Γνωρίζετε τους servers του Internet; Πρόκειται για τους μεγάλους υπολογιστές
που ανταποκρίνονται όταν ζητάτε μια ιστοσελίδα, και στέλνουν τις πληροφορίες
στον browser σας. Οι περισσότεροι από αυτούς τρέχουν Linux, και καθώς πρέπει να
είναι πάντα διαθέσιμοι (ένας επισκέπτης μπορεί να έρθει οποιαδήποτε στιγμή),
δεν επανεκκινούν πολύ συχνά (οι υπηρεσίες τους δεν είναι διαθέσιμες όταν το
σύστημα επανεκκινεί. Πραγματικά, πολλοί από αυτούς δεν έχουν κάνει επανεκκίνηση
εδώ και <b>μερικά χρόνια</b>. Το Linux είναι σταθερό, τρέχει μια χαρά χωρίς
επανεκκινήσεις όλη την ώρα.

Πιθανότατα δεν θα αφήσετε τον υπολογιστή σας ανοιχτό για εβδομάδες, μα το
νόημα είναι: το σύστημα δεν θα σας ενοχλεί για επανεκκινήσεις όλη την ώρα.

<img src="Images/reboot_all_the_time_thumb.png" />




