---
identifier: virtual_desktops
lang: ro
title: "Prea multe ferestre? Folosiţi spaţiile de lucru."
---

Nu am fost niciodată un utilizator fidel de Windows şi e ceva ce chiar
nu pot înţelege: odată ce aveţi Word-ul, browser-ul, aplicaţia de e-mail,
instant messenger-ul şi câteva ferestre deschise pentru managementul fişierelor,
cum pot utilizatorii Windows să nu <b>se piardă</b> în acest labirint?
Spaţiile de lucru sunt o abilitate ce nu aş vinde-o pe nimic. Probabil aveţi
doar un ecran, corect? Încercaţi Linux şi aveţi patru. De fapt nu puteţi să vă
uitaţi la toate patru în acelaşi timp, dar asta nu contează deoarece ochii
dumneavoastră nu pot să se uite în două direcţii simultan. Pe primul ecran, să punem
procesorul Word. Pe al doilea, instant messenger-ul. Pe al treilea, browserul.
Când scrieţi ceva în procesorul Word şi vreţi să verificaţi ceva pe web, nu mai trebuie
să căutaţi prin ferestre browser-ul. Doar accesaţi ecranul trei şi gata, acolo e.
Priviţi această captură de ecran, şi fiţi atenţi în dreapta jos:


<img src="/img/workspaces.png" border="0"/>

Acela e schimbătorul de spaţiu. Puteţi vedea că are patru ecrane (virtuale),
dar puteţi avea mai multe (eu folosesc 12, dar unii oameni au mult mai multe). Cel din stânga e
accentuat: e cel curent. Pentru a vă duce pe altul, click pe unul din cele rămase (fiecare arată
o mică previzualizare a ce conţine), sau folosiţi o scurtătură din taste.

<img src="/img/workspaces_full.png" border="0"/>




