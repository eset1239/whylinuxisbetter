---
lang: th




title: ต้องการซอฟต์แวร์ใหม่ใช่ไหม? ไม่ต้องเที่ยวค้นหาตะพึ่ดตะพือ.... ลินุกซ์จัดให้
---

หากคุณต้องการจะตรวจสอบซอฟต์แวร์ตัวใหม่บนวินโดวส์ คุณจะต้อง

<ol>
<li>ค้นหาบนเว็บเพื่อดูว่าซอฟต์แวร์นั้นเหมาะกับคุณไหม</li>
<li>หาซักเว็บที่จะยอมให้คุณดาวน์โหลด</li>
<li>อาจจะต้องจ่ายเพื่อให้ได้มันมา</li>
<li>แน่นอนต้องดาวน์โหลด</li>
<li>ติดตั้งมันลงไปซะ</li>
<li>บางครั้งจำต้องรีบู๊ต</li>
</ol>

ว้าว.... นั่นเป็นงานใหญ่เลยทีเดียว แค่อยากจะลองอะไรใหม่!

ด้วยลินุกซ์ ทุกสิ่งทุกอย่าง<b>ง่ายดายกว่า</b> ลินุกซ์มีสิ่งที่เรียกว่า "package manager" แต่ละส่วนของซอฟต์แวร์จะอยู่ในแพ็คเก็จของมันเอง หากคุณต้องการซอฟต์แวร์ใหม่ แค่เปิด package manager พิมพ์บางคำลงไป เลือกเอาว่าคุณจะให้ตัวไหนถูกติดตั้ง แล้วกด "apply" หรือ "OK" หรือคุณแค่ไล่หาในกลุ่มที่ถูกจัดแบ่งไว้ (มีให้เลือกมากมาย)

<img src="Images/synaptic.png" />

หนึ่ง: ไม่ต้องค้นหาให้เมื่อยตุ้ม สอง: ไม่ต้องดาวน์โหลดและติดตั้งด้วยตัวเอง สาม: มีเวลามากขึ้นเพื่อลองซอฟต์แวร์ใหม่ๆ




