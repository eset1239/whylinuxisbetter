<?php require("../../entete.php");?> <?php require("../../base.php");?> <?php require("../../fonctions.php");?>

<div id="corps">

<h2>বারবার কম্পিউটার রিস্টার্ট করতে করতে বিরক্ত?</h2>

<p>"Windows Update" দিয়ে দু-একটা জিনিস আপগ্রেড করেছেন? রিবুট করতে হবে। নতুন সফটওয়্যার ইন্সটল করেছেন? রিবুট করতে হবে। সিস্টেম আনস্টেবল লাগছে? রিবুট করে দেখুন... রিবুট করলে হয়তো সবকিছুই আগের চেয়ে একটু ভাল চলবে।
</p>

<p>Windows সারাক্ষণই বলতে থাকে, "রিস্টার্ট কর... রিস্টার্ট কর..."। খুবই বিরক্তিকর ব্যাপার। হয়তো একটা বড় ডাউনলোড দিয়ে বসেছেন... এমন সময় কয়েকটা ছোটখাট সফটওয়্যার ইন্সটল করার ফলে আপনি নিশ্চই পিসি রিস্টার্ট করতে চান না। "Restart later" চেপেছেন? ১০ মিনিট পরপর আপনাকে জানাতে থাকবে কম্পিউটারটা রিস্টার্ট করা দরকার। কম্পিউটার থেকে দূরে আছেন? রিস্টার্টের প্রশ্নটা দেখেননি? Windows নিজেই খুশিমনে রিস্টার্ট করে নেবে। ডাউনলোডকে খোদা হাফেজ! 
</p>




<p>লিনাক্স পদে পদে রিবুট করতে হবে না। আপনি সিস্টেম আপডেট করুন অথবা নতুন প্রোগ্রামই ইন্সটল করুন (অনেক বড় প্রোগ্রামের ক্ষেত্রেও), রিস্টার্ট করার কোন প্রয়োজন নেই। একমাত্র লিনাক্স কার্ণেল (কার্ণেল হল অপারেটিং সিস্টেমের কেন্দ্রীয় অংশ) আপগ্রেড করার সময় রিবুট করতে হতে পারে। আর কার্ণেল আপগ্রেড বের হয় কয়েক মাস পরপর। </p>



<p>ইন্টারনেট সার্ভারের নাম শুনেছেন নিশ্চই। এরা হল বড় এবং শক্তিশালী কম্পিউটার। ইন্টারনেটের বিভিন্ন ওয়েবসাইট এসব কম্পিউটারে সংরক্ষিত থাকে। যখন আপনি ব্রাউজারে কোন একটি ওয়েবপেজ দেখতে চান, তখন এই সার্ভার থেকে সেই পেজটি আপনার পিসিতে আসে। এসব সার্ভারের বেশিরভাগই চলে লিনাক্সে। বুঝতেই পারছেন, এসব কম্পিউটার ২৪ ঘন্টা চালু রাখতে হবে (কারন যেকোনসময় ভিজিটর আসতে পারেন)। এদেরকে সহসাই রিবুট করানো হয় না। এমনকি বাস্তবে এমন অনেক সার্ভার আছে যেগুলো <b>কয়েক বছর</b> ধরে একটানা চলছে। লিনাক্স খুবই স্ট্যাবল। কোনরকম রিস্টার্ট ছাড়া এটা অনির্দিষ্ট সময় পর্যন্ত চমৎকার কাজ করে যেতে পারবে। আপনার কম্পিউটার হয়তো আপনি কয়েক সপ্তাহ টানা চালিয়ে রাখবেন না... কিন্তু বুঝতেই পারছেন, লিনাক্স আপনাকে রিস্টার্ট নিয়ে কখনোই বিরক্ত করবে না।</p>

<img src="Images/reboot_all_the_time_thumb.png" />

</div>
</body>
</html>
