---
lang: no




title: Hvorfor blir din Windows tregere for hver dag som går?
---

Windows har en mengde designfeil, noe som betyr at datamaskinen blir tregere og tregere for hver dag, helt til den ikke er særlig brukbar. Du har sikkert hørt at noen har sagt: «Min datamaskin er treg, jeg er nødt til å formatere og reinstallere.» Ja, å reinstallere Windows hjelper … kun til neste gang samme problem oppstår.

Kanskje du tror at det er slik datamaskiner fungerer: De er nye i teknologien, men ikke særlig stabile. Vel – prøv Linux og bli overrasket. Fem år fra nå, og ditt system vil være like rask som den dagen du installerte det – samtidig vil det også være helt fritt for virus, adware, trojanere, ormer, osv., som hadde tvunget deg til å reinstallere uansett.

Jeg har klart å overbevise mange til å bytte over til Linux, samtidig som de beholder Windows på harddisken, siden de anvender noe programvare som ikke finnes på Linux (for eksempel Autocad), så de bruker begge systeme. Siden dagen de byttet, har de fleste reinstallert Windows rundt en gang i året eller hvert andre år; men Linux har ikke trengt en eneste reinstallasjon, og den kjører like feilfritt den dag i dag.

Linux tillater deg å bruke mer tid til å arbeide, og mindre tid til å reinstallere om og om igjen.




