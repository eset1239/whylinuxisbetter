---
identifier: switch_install
lang: he
title: התקנת לינוקס
tags: switch
---

סבבה, אז החלטת לעבור ללינוקס. זו החלטה שלא טומנת חרטה בחובה!

אם ברצונך להשאיר את התקנת החלונות על מחשבך (אני ממליץ על כך, למקרה
שתשנה את דעתך, או במקרה שתגלה שיש משהו שאתה יכול לעשות
רק עם חלונות), חלונות יחלוק בכונן הקשיח עם לינוקס. 
ואז, בכל אתחול של המחשב שלך, תהיה לך אפשרות לבחור בין חלונות לבין לינוקס. 

דבר ראשון שעליך לעשות זה <b>לגבות את כל הנתונים שלך</b>. זוהי פעולה חשובה
ביותר. לעולם אין לדעת מה יכול להשתבש. אני רציני- ~ תגבה ~ . כשמרפי בא, הוא בדרך כלל דואג להביא חברים וקרובי משפחה...
גבה את הנתונים שלך, רכוש תקליטורים ריקים, תקליטורי DVD ריקים, כונן קשיח נוסף, מה שלא יהיה אבל דאג לגבות את עבודתך.

השלב הבא הוא לאחות את הכונן הקשיח שלך. כרגע, הנתונים שלך מפוזרים
בכל רחבי הכונן הקשיח (חלונות לא מנהל את זה היטב, בעוד שלינוקס מנהל את זה הרבה יותר טוב). לאחר האיחוי (שעלול לקחת כמה שעות, בהתאם לגודל הכונן הקשיח שלך), כל הנתונים ירוכזו בתחילת הכונן הקשיח שלך (בדומה לרצועה ארוכה, עם התחלה וסוף). אם הנתונים שלך יהיו מרוכזים שם, לא תהיה ללינוקס בעיה לפצל (כמובן בצורה וירטואלית :-) )
את הכונן הקשיח שלך לשני חלקים, ולהתקין את עצמו בחלק השני. 

מעולה- עכשיו, לאחר שהתכוננת להתקנה, כל שעליך לעשות 
הוא לבחור בהפצת הלינוקס שברצונך להתקין. לינוקס מגיעה ב"טעמים" רבים, שנבנו על ידי ארגונים או חברות שונים, עם חבילות תכנה שונות, במגע ומראה שונה, וכו׳. כולם זה אותו הלינוקס, אבל עם "פירושים" שונים. זו לא בחירה מובנת מאליה, ואיני יכול לעזור לך לבחור (למעשה, אנשים רבים אוהבים להתווכח שההפצה שלהם היא הטובה ביותר).
עם זאת, להלן ארבע ההפצות הנפוצות ביותר, כפי שסודרו על ידי <a 
href="http://www.distrowatch.com">distrowatch.com</a> :

<? make_distros_table() ?>

לאחר שבחרת בהפצה, פשוט הורד את תמונת/ות התקליטור/ים.
ואז, צרוב אותה (או אותן) לתוך תקליטור/ים ריק/ים. אם אינך בטוח איך לעשות זאת אולי עדיף לך לשלם כמה דולרים כדי שישלחו לך
תקליטורים של ההפצות שנראות לך מעניינות, באפשרותך לנסות את <a href="http://www.easylinuxcds.com">EasyLinuxCDs.com</a>, שהם בעלי מוניטין בתחום. 
כעת, עליך להכניס את הדיסק הראשון לכונן התקליטורים ולהפעיל את המחשב מחדש. המחשב אמור להשתמש בדיסק כדי לאתחל את עצמו ; אם לא כך הדבר,
יש בעיה בהגדרות ה־BIOS שלך (מידע נוסף בסעיף "התנסות בלינוקס").

לאחר מכך, עליך פשוט לבצע את ההוראות שעל המסך : הן בדרך כלל פשוטות וישירות !

<b>תיהנה מהלינוקס שלך!</b>

