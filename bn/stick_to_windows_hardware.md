---
identifier: stick_to_windows_hardware
category: bn
title: হার্ডওয়্যার
tags: stick_to_windows
---



অধিকাংশ হার্ডওয়্যার লিনাক্সে চমৎকার কাজ করে। তবে কিছু খুবই সাম্প্রতিক (২-১ মাস আগে বের হওয়া) হার্ডওয়্যার নিয়ে ড্রাইভারজনিত সমস্যা হতে পারে। (উল্লেখ্য, লিনাক্সে অপারেটিং সিস্টেমের ভেতরেই সব ড্রাইভার দেয়া থাকে। কোন ড্রাইভার আলাদাভাবে ইন্সটল করার প্রয়োজন হয় না।) সফটওয়্যার কোম্পানীগুলোর মত অনেক হার্ডওয়্যার কোম্পানীও লিনাক্সের মার্কেটকে অনেক ছোট মনে করে লিনাক্সের জন্য ড্রাইভার তৈরী করে না। এক্ষেত্রে লিনাক্স ডেভেলপারদের নিজেদের ড্রাইভার তৈরী করতে হয় <i>(এর একটা উদাহরণ হচ্ছে বাংলাদেশের বাংলালায়নের WiMax মডেম। বাংলালায়ন কোম্পানি তাদের মডেমের জন্য লিনাক্স ড্রাইভার বানায় নি। এ নিয়ে অনেক সমালোচনার কিছুদিন পর <b>অনিরুদ্ধ অধিকারী</b> আর <b>মিনহাজুল হক শাওন</b> নামে দুজন প্রোগ্রামার নিজ উদ্যোগে এই মডেমের জন্য লিনাক্স ড্রাইভার তৈরী করেন)</i>। কিন্তু এরকম ক্ষেত্রে কিছু সময় প্রয়োজন।



আপনার পিসির কোন একটা বিশেষ হার্ডওয়্যার লিনাক্সে চলবে কিনা তা পরীক্ষা করার সবচেয়ে সহজ এবং কার্যকর উপায় হল "Live CD" থেকে লিনাক্স চালিয়ে দেখা। "Live CD" এর সুবিধা হল হার্ডডিস্কে ইন্সটল না করেই সিডি বা পেনড্রাইভ থেকে লিনাক্স বুট করে চালানো যায় (বিস্তারিত দেখুন <a href="/switch/try/index_bn.php">"Windows এ কোনরকম পরিবর্তন না করেও লিনাক্সের স্বাদ নিন"</a> সেকশানে)।

