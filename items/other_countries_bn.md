<?php require("../../entete.php");?> <?php require("../../base.php");?> <?php require("../../fonctions.php");?>

<div id="corps">

<h2>নিজ দেশের উন্নয়নে ভূমিকা রাখুন</h2>

<center>(আইডিয়া এবং এব্যাপারে প্রথম লেখার জন্য Gabriel E. Patiño -- gepatino [at] gmail [dot] com -- কে ধন্যবাদ) </center>

<p>Microsoft যুক্তরাষ্ট্রভিত্তিক একটি কোম্পানি। এর সফলতা আমেরিকান অর্থনীতিতে উল্লেখযোগ্য অবদান রাখছে, কোন সন্দেহ নেই।</p>

<p>কিন্তু আপনি যদি যুক্তরাষ্ট্রে বসবাস না করেন, সেক্ষেত্রে আপনি তাদের প্রোপ্রাইটরি সফটওয়্যার কিনলে কি হচ্ছে? আপনার এই টাকার প্রায় অর্ধেকটা সরাসরি আমেরিকায় মাইক্রোসফটে চলে যাচ্ছে, বাকিটা যাচ্ছে মধ্যস্বত্বভোগীদের কাছে (সেলস কমিশন ইত্যাদি... যেটাতে কোন কারিগরী লাভ হচ্ছে না)। আপনার দেশে কিছু উৎপাদন হচ্ছে না। এমনকি এসব বাক্সভর্তি CD বিক্রি করতে কোনরকম কারিগরী দক্ষতারও প্রয়োজন নেই। এর ফলে দেশে একশ্রেণীর IT পেশাদার তৈরি হচ্ছে যারা কোন সৃজনশীল কাজে সম্পৃক্ত নয়। এরা শুধু বিভিন্ন কম্পিউটারে প্রোপ্রাইটরি সফটওয়্যার ইন্সটল/কনফিগার করে বেড়াচ্ছে।</p>

<p>লিনাক্সের মত ফ্রি এবং ওপেন সোর্স সফটওয়্যারের ব্যাপক বিকাশ ঘটলে অনেক ছোট/মাঝারি সফটওয়্যার শিল্প মাথাচাড়া দিয়ে উঠতে পারে, যারা বিভিন্ন ওপেন সোর্স প্রোজেক্টকে ভিত্তি করে ব্যাংক-বীমা, শিক্ষা প্রতিষ্ঠান, হাসপাতালের জন্য স্পেশালাইজড সফটওয়্যার তৈরি এবং রক্ষণাবেক্ষণ করবে, সাপোর্ট এবং দিক-নির্দেশনা দিবে। আর এধরনের শিল্পের জন্য খুব বড় অংকের মূলধন প্রয়োজন নেই, যেটা প্রয়োজন সেটা হল এব্যাপারে দক্ষ জনবল। তাইতো এটা বাংলাদেশের মত তৃতীয় বিশ্বের একটা দেশের জন্য বিশেষভাবে উপযোগী।</p>

<p>এভাবে দেশের টাকা দেশেই থাকবে, দক্ষ জনবল তৈরি হবে যারা সত্যিকার অর্থে কাজ জানে, শুধুমাত্র প্রাইসট্যাগ দেখে বাক্সভর্তি সফটওয়্যার বিক্রি করতে পারে, এমন নয়।</p>

<img src="Images/earth.png" />

</div>
</body>
</html>
