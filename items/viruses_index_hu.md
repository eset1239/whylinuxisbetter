<?php require("../../entete.php");?> <?php require("../../base.php");?> <?php require("../../fonctions.php");?>

<div id="corps">

<h2>Felejtsd el a vírusokat!</h2>

<p>Ha a számítógéped kérdés nélkül kikapcsol, ha furcsa ablakok jelennek meg olyan szöveggel, amit nem értesz és mindenféle reklám bukkan fel, melyeket egyáltalán nem kértél, valamint ha ismerőseid e-maileket kapnak tőled a tudtod nélkül, valószínűleg vírusos a géped. Ennek legfőbb oka az, hogy Windows-t használsz.</p>

<p>Linuxon szinte alig vannak vírusok. És ez nem azt jelenti, hogy „Hát, tudod, nem túl gyakran...”, hanem hogy „Ha valaha is hallottál már igazi linuxos vírusról, kérlek, áruld el!”. Természetesen nem lehetetlen linuxos vírust kapni, azonban a Linux számos okból kifolyólag megnehezíti ezt:</p>

<ul>

<li>A legtöbb ember Microsoft Windows-t használ, a crackerek pedig annyi kár okozására (vagy olyan nagyfokú irányítás elérésére) törekszenek, amennyi csak lehetséges: ezért is célozzák épp a Windows-t. De nem ez az egyetlen oka. A nyílt forráskódú Apache webszervernek (a webszerver egy olyan program, ami egy távoli számítógépen fut és weboldalakat küld a böngésződnek, amikor lekéred őket) van a legnagyobb piaci részesedése (szemben a Microsoft IIS szerverével), de még mindig <i>sokkal</i> kevesebb támadás éri/hiba merül fel, mint a microsoftos esetében.</li>

<li>A Linux fejlett jogosultságkezelést használ. Windows-on a felhasználónak (és minden programnak, melyet telepít) általában joga van gyakorlatilag bármit tenni a rendszerrel. Ha mérgedben bele akarsz törölni a Windows-ba, amiért eltüntette a munkát, melyen oly sokat fáradoztál, nyugodtan kitörölhetsz bármit a rendszermappából, amit csak akarsz: a Windows nem fog megakadályozni. Természetesen a következő indításkor problémák jelentkeznek. De képzeld csak el, ha te magad letörölheted a rendszer részeit, úgy a többi program is megteheti, vagy csak szimplán elronthatják. A Linux mindezt nem engedi meg. Minden, a rendszert módosító kérés alkalmával kéri az adminisztrátori jelszót (és ha nem vagy adminisztrátor, egyszerűen nem teheted meg). A vírusok nem kerülhetik ezt csak úgy meg és törölgethetik ki, vagy módosítgathatják azt, amit csak akarnak: nincs hozzá jogosultságuk.</li>

<li>Több szem többet lát alapon kevesebb a biztonsági hiba. A Linux egy nyílt forráskódú szoftver, ami azt jelenti, hogy a világon bármely programozó belenézhet a kódjába (a program „receptjébe”) és kijavíthatja, vagy csak azt mondja a többi fejlesztőnek, hogy: „Hé, van itt ez a bla bla bla, ez nem egy biztonsági rés?”</li>

</ul>

<img src="Images/viruses_thumb.png" />

</div>
</body>
</html>
