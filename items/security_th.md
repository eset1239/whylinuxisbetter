<?php require("../../entete.php"); ?> <?php require("../../base.php"); ?> <?php require("../../fonctions.php"); ?>

<div id="corps">

<h2>ลินุกซ์ปกป้องอย่างมั่นใจ</h2>

<p>ไวรัส, โทรจัน, แอดแวร์, สปายแวร์.... วินโดวส์มีให้คุณหมด วินโดวส์ปล่อยให้พวกมันรุกล้ำเข้ามาบนเครื่องของคุณอย่างง่ายดาย เวลาเฉลี่ยก่อนที่วินโดวส์ (ต่อออกอินเตอร์เน็ตด้วย "Service Pack2" ติดตั้งอยู่) จะติดเชื้อคือ <b>40 นาที</b> (และบางครั้งใช้เวลาเพียง 30 วินาที)</p>

<p>ดังนั้นคุณต้องเลือกว่าจะทำอะไรซักอย่างไม่ว่า 1) ติดตั้งไฟร์วอลล์ 2) ติดตั้งโปรแกรมแอนตี้ไวรัส 3) ติดตั้งแอนตี้แอดแวร์ 4) ถอดอินเตอร์เน็ตเอ็กซ์พลอเรอร์ (Internet Explorer) และเอาท์ลุค (Outlook) (ลงจิ้งจอกไฟ และวิหคสายฟ้าแทน) และ 5) สวดมนต์อ้อนวอนไม่ให้บรรดาอาชญากรทั้งหลายเก่งเกินกว่าที่จะฝ่าด่านอรหันต์เหล่านี้มาได้ และหากมีการค้นพบช่องโหว่ ขอให้ไมโครซอฟท์ใช้เวลาน้อยกว่าหนึ่งเดือนเพื่อสร้างตัวอัพเดทขึ้นมาจัดการ (แน่นอนว่าเหตุการณ์อย่างนี้ไม่เกิดขึ้นบ่อยนัก) หรือคุณจะติดตั้งลินุกซ์ และนอนหลับสนิทยาวนานตลอดทั้งคืน ไม่ต้องกลัวซึมเปื้อนอีกต่อไป</p>

<p>อย่างที่เราได้เคยพูดไปแล้วในส่วนของ "ไวรัส" ซอฟต์แวร์อย่างโอเพ่นซอร์ส (เช่น ลินุกซ์) หมายถึงการมีหลากหลายสายตาคอยตรวจสอบซอร์สโค๊ดอยู่เสมอ โปรแกรมเมอร์ทุกคนบนผืนปฐพีนี้สามารถดาวน์โหลดซอร์สโค๊ด, ตรวจดู และทดสอบว่ามีช่องโหว่อยู่ตรงไหนบ้าง.... ในทางกลับกัน มีกลุ่มบุคคลเพียงเศษเสี้ยวเดียวที่อนุญาติให้ดูซอร์สโค๊ดของวินโดวส์ได้ นั่นก็คือพนักงานของไมโครซอฟท์บางส่วน.... อัตราส่วนระหว่างหลายแสนคน (บางทีเป็นล้าน) เทียบกับ ไม่กี่พัน ย่อมมีความแตกต่างอย่างมหันต์</p>

<p>แต่จริงๆแล้ว มันไม่ได้ขึ้นอยู่กับ<i>จำนวน</i>ช่องโหว่ที่ระบบมี เมื่อเปรียบเทียบกับระบบอื่น หากมันมีช่องโหว่จำนวนมาก แต่ไม่มีใครพบ หรือมีผลเพียงเล็กน้อย (ไม่กระทบกับส่วนสำคัญของระบบ) มันก็ย่อมไม่ก่อให้เกิดความเสียหาย.... สิ่งสำคัญคือ <i>เร็วแค่ไหนที่ช่องโหว่จะถูกปิด หลังจากถูกค้นพบ</i> หากช่องโหว่ถูกค้นพบในโอเพ่นซอร์ส ใครก็ตามในโลกกลมๆ ใบนี้ สามารถตรวจสอบและแก้ไขมัน.... การแก้ปัญหา (และการอัพเดท) ปกติจะมาถึงภายในไม่กี่วัน บางครั้งไม่กี่ชั่วโมง ไมโครซอฟท์ไม่มีกำลังคนล้นเหลือ และปกติจะมีการอัพเดทด้านความปลอดภัยหนึ่งเดือนให้หลังจากการค้นพบช่องโหว่ แค่นี้ก็เหลือเฟือสำหรับอาชญากรที่จะทำอะไรตามอำเภอใจบนเครื่องของคุณ</p>


<img src="Images/security_thumb.png" />

</div>
</body>
</html>
