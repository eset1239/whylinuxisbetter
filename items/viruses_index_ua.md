<?php require("../../entete.php"); ?> <?php require("../../base.php"); ?> <?php require("../../fonctions.php"); ?>

<div id="corps">

<h2>Забудь про віруси!</h2>

<p align="center">Переклад з німецької Шевченко Жанни та Завгородньої Тетяни</p>

<p>Якщо твій комп’ютер самостійно вимикається, якщо з’являються кумедні віконця з повідомленнями, які ти не розумієш або реклами, які ти не замовляв, або якщо електронні повідомлення розсилаються на всі твої контакти без твого відома – це значить, що твій комп’ютер підчепив вірус. Головною причиною цього є те, що ти використовуєш Windows.</p>

<p>В Linux майже немає вірусів. І не так: «Ой, знаєш, не дуже часто». А в смислі: «Якщо ти щось дійсно чув про справжній вірус в Linux – покажи!». Звичайно, це не значить, що віруси в Linux принципово неможливі. Але Linux значно ускладнює проникнення вірусів. Для цього є кілька причин:</p>

<ul>

<li>Більшість людей використовують Microsoft Windows, а пірати намагаються заподіяти якнайбільше шкоди, тому вони й беруть під приціл саме Windows. Але це не єдина причина. Інтернет-сервер Apache має найширший ринок (на противагу Microsoft IIS-Server), проте набагато менше потерпає від вірусів та недоліків системи захисту, ніж сервери Microsoft.</li>

<li>Linux має розумну систему прав доступу. Під Windows ти (і кожна програма, яку ти встановлюєш) маєш право змінити майже все, що є в системі. Якщо ти збираєшся «покарати» свій комп’ютер за те, що з його вини назавжди зникла вся твоя цінна інформація, ти можеш зайти в системний реєстр і стерти все, що тільки захочеш: Windows не буде скаржитися. Після перезапуску робота за комп’ютером буде суцільним задоволенням. Але уяви собі, якщо ти можеш так просто стерти які завгодно системні дані, то це може зробити й будь-яка інша програма. Linux цього не допустить. Щоразу коли ти намагаєшся виконати якусь дію з системними файлами, Linux вимагає пароль адміністратора (якщо ти не маєш жодного адміністративного права на систему, ти взагалі не зможеш нічого в ній зробити). Віруси не можуть розгулювати в твоїй системі і знищувати або змінювати все, що хочуть: вони не мають для цього необхідних прав.</li>

<li>Більше очей бачать більше недоліків в системі безпеки. Linux належить до Open Source, а це означає, що кожен програміст або програмістка світу може подивитися код і надати допомогу або просто сказати іншим розробникам: «Слухайте, що це таке, часом не недолік безпеки?»</li>

</ul>

<img src="Images/viruses_thumb.png" />

</div>
</body>
</html>
