<?php require("../../entete.php"); ?> <?php require("../../base.php"); ?>

<div id="corps">

<h2>Czy Twoje życie wydaje się pofragmentowane?</h2>

<p>Jeśli wiesz już, co to takiego fragmentacja dysku, to w skrócie
sprawa wygląda tak: Linuks jej nie potrzebuje.</p>

<p>Wyobraź sobie, że Twój twardy dysk to pomieszczenie z milionami szuflad
z zawartością (dzięki dla <a href="http://www.pps.jussieu.fr/~dicosmo/">
Roberto Di Cosmo</a> za tą analogię). Każda szuflada może zawierać jedynie pewną
ograniczoną ilość danych. Wynika stąd, że jeśli jakiś plik ma rozmiar większy niż
pojemność takiej szuflady, musi zostać rozparcelowany i umieszczony w kilku
szufladach. Niektóre pliki potrzebują nawet tysięcy takich szuflad. Oczywiście
dostęp do takiego pliku jest znacznie szybszy, jeśli szuflady te umieszczone są
blisko siebie.</p>

<p>Jesteś właścicielem takiego właśnie pomieszczenia z szufladami, nie masz
jednak czasu na zajmowanie się szczegółami, problem ten możesz jednak rozwiązać
na jeden z dwóch sposobów: zatrudniasz mężczyznę lub kobietę.</p>

<ul>

<li>Mężczyzna przyjmuje następującą strategię: opróżnia szuflady, gdy plik
zostaje usunięty, gdy zaś tworzone są nowe pliki - dzieli zbyt duże pliki na
mniejsze części, mieszczące się w szufladach, przypadkowo umieszcza potem każdą
z nich w pierwszej lepszej szufladzie, o ile tylko jest pusta. Odszukanie potem
wszystkich porozrzucanych losowo części, aby złożyć z nich plik z powrotem
w całość jest na tyle męczące, że co weekend zatrudniać trzeba tuzin masażystów,
żeby jako tako naprawili kręgosłupy szukających.</li>

<li>Kobieta postępuje inaczej: zapisuje na kartce informacje o początkach wszystkich
ciągłych obszarów z pustymi szufladami. Gdy tworzony jest nowy plik, szuka
wystarczająco długiego ciągu pustych szuflad i właśnie tam umieszcza taki plik.
W ten sposób, o ile tylko tworzonych i usuwanych jest dużo plików, w szufladach
mamy jako taki porządek.</li>

</ul>

<p>Nie ma wątpliwości: powinieneś zatrudnić kobietę (powinieneś o tym wiedzieć:
kobiety są lepiej zorganizowane :) ). Tyle, że system Windows używa tej pierwszej metody,
Linuks zaś tej drugiej. Im dłużej używasz systemu Windows, tym wolniejszy jest dostęp
do plików - im więcej Linuksa, tym szybszy. Wybór należy do Ciebie!</p>

<img src="Images/defragment.png" />

</div>
</body>
</html>