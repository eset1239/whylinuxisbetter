<?php require("../../entete.php"); ?> <?php require("../../base.php"); ?> <?php require("../../fonctions.php"); ?>

<div id="corps">

<h2>ไวรัส.... ลืมๆ มันไปได้เลย</h2>

<p>หากเครื่องคอมของคุณปิดตัวเองลงโดยไม่ขอความเห็นจากคุณ, มีหน้าต่างแปลกๆ กับข้อความต่างๆ ที่คุณไม่เข้าใจ และบรรดาโฆษณาประดามีต่างๆ โผล่ออกมาเป็นประจำเมื่อคุณไม่ได้ร้องขอ, หากเมล์ต่างๆ ถูกส่งออกไปถ้วนทั่วทุกรายชื่อผู้ติดต่อที่คุณมีโดยคุณไม่รู้ตัว.... นั่นหมายถึงเครื่องของคุณติดไวรัส และเหตุผลประการแรกและประการเดียวก็คือคุณใช้ระบบปฏิบัติการวินโดวส์</p>

<p>ลินุกซ์ช่างมีไวรัสได้อย่างยากเย็นเหลือใจ มันไม่ได้หมายความว่า "โอ้ มันเกิดขึ้นไม่บ่อยหรอก" แต่มันหมายความว่า "หากคุณเคยได้ยินว่ามีไวรัสเกิดขึ้นจริงๆ บนลินุกซ์ ช่วยบอกผมทีเถิด ผมขอร้อง นะนะนะ ได้โปรดเถิด ถือซะว่าคุณแม่ขอร้องก็ได้" ไม่ใช่ว่าเป็นไปไม่ได้เลยที่ลินุกซ์จะติดไวรัส.... มันเป็นไปได้แต่ลินุกซ์ทำให้มันเกิดขึ้นได้อย่างลำบากลำบนอย่างแสนสาหัสต่างหากล่ะ ตรงนี้คือเหตุผล</p>

<ul>

<li>ผู้คนส่วนใหญ่ใช้ไมโครซอฟต์วินโดวส์ และบรรดาอาชญากรต้องการทำความเสียหายอันรุนแรงให้เกิดขึ้น (หรือควบคุม) มากเท่าที่จะมากได้ ดังนั้นเป้าหมายของอาชญากรก็ต้องเป็นระบบปฏิบัติการวินโดวส์ที่มีจำนวนผู้ใช้งานอู้ฟู้กว่าลินุกซ์แยะ แต่นั่นไม่ใช่แค่เหตุผลเพียงประการเดียว หากเรามาพิจารณาเรื่องของเว็บเซิร์ฟเวอร์อย่างอาปาเช่ (Apache) ซึ่งเป็นโอเพ่นซอร์ส มีฐานผู้ใช้งานหรือส่วนแบ่งทางการตลาดมากที่สุดในเรื่องของเว็บเซิร์ฟเวอร์ โดยเฉพาะเมื่อเปรียบเทียบกับคู่แข่งอย่างไมโครซอฟต์ไอไอเอส (Microsoft Internet Information Server - IIS) แต่อาปาเช่ยังมีผลกระทบเรื่องไวรัสน้อยกว่า<i>หลายเท่าตัว</i>เมื่อเทียบกับที่ไอไอเอสโดน</li>

<li>ลินุกซ์เลือกใช้ระบบการอนุญาตใช้ (Authorization) อันชาญฉลาด ในระบบปฏิบัติการอย่างวินโดวส์ คุณและทุกๆ โปรแกรมที่คุณติดตั้งจะมีสิทธิสูงมากเกินพอดี เกินความจำเป็น คุณอาจโมโหโกธาได้ง่ายๆ เมื่อคอมพิวเตอร์ของคุณยอมปล่อยให้งานชิ้นสำคัญของคุณมลายหายสิ้นไป, คุณสามารถเข้าไปในโฟลเดอร์ของระบบและลบอะไรก็ตามที่ขวางหูขวางตาคุณ วินโดวส์จะไม่ร้องแรกแหกกระเชิงใดๆ ทั้งสิ้น แน่นอนว่าการบู๊ตครั้งต่อไปปัญหาก็จะเริ่มทำงาน ลองนึกดูเอาเองแล้วกันหากคุณสามารถลบไฟล์ระบบเหล่านี้ออกไปได้ โปรแกรมตัวอื่นก็ทำได้ นั่นรวมถึงไวรัสด้วยเช่นกัน ลินุกซ์ไม่ยินยอมเช่นนั้น ทุกๆ ครั้งที่คุณจะทำอะไรบางอย่างที่จะกระทบกับระบบ ลินุกซ์จะถามหารหัสผ่านของผู้คุมระบบ (หากคุณไม่ใช่ผู้คุมระบบ คุณไม่สามารถทำงานได้อย่างแน่นอน) ไวรัสไม่สามารถวิ่งพล่านไปทั่วระบบ แล้วไล่ลบตะบี้ตะบัน พวกมันไม่มีสิทธิในการทำอย่างนั้น</li>

<li>สายตาจำนวนนับไม่ถ้วนช่วยให้ช่องโหว่ลดน้อยลงทุกที.... ลินุกซ์เป็นโอเพ่นซอร์สนั่นหมายถึงโปรแกรมเมอร์ทั่วโลกสามารถเข้าถึงซอร์สโค๊ดได้ทุกบิตทุกไบต์ และช่วยแก้ไข หรือแจ้งไปยังผู้พัฒนาคนอื่น "เฮ้ เกิดอะไรขึ้นเนี่ย นี่มันช่องโหว่ไม่ใช่เหรอ?"</li>

</ul>

<img src="Images/viruses_thumb.png" />

</div>
</body>
</html>
