<?php require("../../entete.php"); ?> <?php require("../../base.php"); ?> <?php require("../../fonctions.php"); ?>

<div id="corps">

<h2>คุณเหนื่อยหน่ายที่จะบู๊ตเครื่องของคุณใหม่ซ้ำๆ ซากๆ ไหม?</h2>

<p>คุณเพิ่งจะอัพเกรดอะไรนิดหน่อยบนวินโดวส์ของคุณด้วย "Windows Update" หรือเปล่า? โปรดรีบู๊ต.... คุณเพิ่งจะติดตั้งซอฟต์แวร์ตัวใหม่หรือเปล่า? โปรดรีบู๊ต.... ระบบของคุณเสถียรดีอยู่หรือ? ลองรีบู๊ตดูซิ.... ทุกอย่างจะดูดีขึ้นหากคุณทำอย่างนั้น</p>

<p>วินโดวส์เฝ้าร่ำร้องให้คุณรีสตาร์ทเครื่องของคุณใหม่เป็นนิจสิน ซึ่งมันเป็นสิ่งที่น่ากวนใจ (บางทีคุณกำลังดาวน์โหลดอย่างยาวนาน และไม่ต้องการจะไปขัดจังหวะมัน เพียงเพราะคุณอัพเดทอะไรนิดหน่อย) แต่ทุกครั้งที่คุณคลิก "Restart Later" เดี๋ยวมันก็จะกลับหลอกหลอนอีกในทุกสิบนาที เพื่อจะเขกหัวคุณแล้วบอกว่าคุณต้องรีสตาร์ทนะโว้ย และหากคุณมีอันต้องผละไปจากเครื่องของคุณ มันก็จะรีบู๊ตให้คุณฟรีๆ ไม่คิดตังค์ ไม่ให้คุณแม้แต่จะบอกลาการดาวน์โหลดอันยาวนานนั้นเลย</p>

<p>ลินุกซ์ปกติแล้วไม่ต้องการการรีสตาร์ท ไม่ว่าคุณจะติดตั้งซอฟต์แวร์ใหม่ (แม้ว่ามันจะเป็นโปรแกรมตัวใหญ่) หรือทำการอัพเดทระบบของคุณตามปกติ คุณจะไม่ฉุดรั้งให้รีสตาร์ทเครื่อง มีเพียงความจำเป็นในกรณีที่กล่องดวงใจถูกแตะต้อง.... เอ๊ย.... อัพเดท ในการนี้จะเกิดขึ้นเพียงหนึ่งครั้งในระยะเวลาหลายๆ สัปดาห์</p>

<p>คุณรู้จักอินเตอร์เน็ตเซิร์ฟเวอร์ไหม? มันคือกลุ่มคอมพิวเตอร์ขนาดใหญ่ที่จะคอยร้องตอบคุณเมื่อคุณร้องขอเว็บเพจไป และส่งข้อมูลกลับมายังเบราว์เซอร์ของคุณ ส่วนมากแล้วพวกมันทำงานอยู่บนลินุกซ์ และด้วยการที่มันจะต้องพร้อมอยู่เสมอ (ผู้เข้าชมเว็บมาได้ทุกเวลา) พวกมันไม่ต้องการรีสตาร์ทบ่อยนัก (การบริการจะมีให้ไม่ได้หากระบบกำลังรีสตาร์ท) จริงๆ แล้วหลายต่อหลายระบบของพวกมันไม่เคยเรียกร้องขอรีสตาร์ทในช่วงเวลา<b>หลายปี</b> ลินุกซ์เสถียรอย่างรุนแรง มันทำงานอย่างจงรักภักดีโดยไม่ขออู้ไปรีสตาร์ท</p>

<p>คุณอาจจะไม่เคยต้องให้เครื่องของคุณเปิดอยู่หลายสัปดาห์ติดๆ กัน แต่ประเด็นก็คือ ระบบจะไม่กวนใจคุณด้วยการรีสตาร์ทอยู่ร่ำไป</p>

<img src="Images/reboot_all_the_time_thumb.png" />

</div>
</body>
</html>
